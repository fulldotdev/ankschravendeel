---
title: Zingen en mediteren
description: Mediteren maakt ingetogen, zingen maakt opgetogen.
image:
  src: /images/zingen-en-mediteren.jpeg
blocks:
  - block: reviews-1
    content: |
      <h2>Wat anderen zeggen over zingen en mediteren</h2>
    reviews:
      - "7"
      - "8"
      - "9"
      - "10"
      - "11"
seo:
  title: Zingen en mediteren | Meditatie door Zang met Ank Schravendeel
  description: >-
    Ontdek de kracht van zingen en mediteren. Combineer zang en meditatie voor
    een unieke spirituele ervaring onder begeleiding van Ank Schravendeel en
    Arman Ameri.
---

Ik werk samen met Arman Ameri Mahani, een Iraans musicus die zich heeft gewijd aan het leren van Dhrupad (Indiase klassieke muziek). Hij zingt raga’s en mantra’s en speelt op authentieke snaarinstrumenten.

Mediteren maakt open naar binnen: dat maakt ingetogen. Door meditatie komen we in verbinding met ons lichaam, het hart opent voor wat we ervaren, we worden bewust van de ervaring. Ontvankelijk zijn, verstillen.

Zingen brengt klank naar buiten, resoneert: dat maakt opgetogen.

### Wat voor ons belangrijk is in zingen en mediteren:

- Klank gaat voorbij woorden en concepten, net als het ervaren van wat je beleeft in de meditatie.
- Je gebruikt je vaardigheid om te zingen en het overkomt je, ratio en intuïtie komen bij elkaar.
- Mediteren maakt ingetogen, zingen maakt opgetogen: vreugde geeft concentratie.
- Expressie geven, je laten horen, geeft verbondenheid.

> “a spiritual friend hears the song of your heart
>
> and sings it back to you
>
> when you forget”
>
> <footer>- Jan Surrey</footer>

## Programma van een dag zingen en mediteren

Tijdens een dag zingen en mediteren zal Arman werken met klankschalen en muziek uit India (Dhrupad). Klank gaat vooraf aan concepten, onze verhalen. Het begint in stilte, met één klank. We geven expressie aan wat gehoord wil worden, zonder die concepten en verhalen. Klank resoneert.

We werken met verschillende klinkers die resoneren op verschillende plekken in het lichaam. We kunnen de trilling voelen: meer in de borst, bij een “oo”, of in de keel bij een “ie”. De overgang van de ene toonhoogte naar een andere roept een emotie op en vertelt een verhaal. Die klankafstanden (intervallen) kunnen we ervaren. Het gaat niet om het zingen van een melodie. Het gaat om de zeggingskracht van de tonen onderling. Dat geeft vreugde en maakt opgetogen.

De klanken die we maken kunnen begeleid worden door een beweging, het bewegen van de hand, de arm, de romp. De beweging versterkt de expressie. Het lichaam raakt er ook via expressie bij betrokken, niet alleen via het resoneren, ook in het bewegen. De klank volgt de beweging, de beweging volgt de klank.

We zingen eenvoudige raga’s (een improvisatie op een vijf-tonige toonladder)en mantra’s (melodie met woorden die over wijsheid gaan).

Arman improviseert verder op het klankbeeld van de raga. Dat kan op verschillende snaarinstrumenten. Dan kunnen we ervaren hoe de muziek ons aanraakt en aanspreekt.

### Begeleiding

#### Arman Ameri Mahani

Arman is van oorsprong een Iraanse musicus. Hij heeft zich een aantal jaren gewijd aan het beoefenen van Dhrupad (een Indiase Klassieke muziekvorm) waar het meditatieve zingen zijn oorsprong in vindt. Hij beoefent het meditatief zingen van raga’s en het bespelen van verschillende snaarinstrumenten. In de afgelopen twee jaar volgde hij een master opleiding aan het conservatorium in Groningen. Hij werkt als zorg muzikant met mensen met een ernstige mentale beperking.

#### Ank Schravendeel

Ank begeleidt vipassana meditatie sinds 2007 en ontwikkelde zingen als een vorm van mediteren sinds 2017. Ze vertaalt de aspecten van zingen (stilte, resonantie, expressie, vreugde, saamhorigheid) naar de toegevoegde waarde voor opmerkzaamheid.

Voertaal: Nederlands en Engels (met mogelijkheid tot vertaling)

Als je meer informatie wilt over de stijl van zingen: website Arman: <a href="https://www.meditativesoundscape.com" target="_blank" rel="noreferrer noopener">https://www.meditativesoundscape.com</a>.

We maakten een podcast over onze verkenningstocht van het afgelopen jaar. [Link toevoegen](#)

Er is een opname van een aantal mantra’s, zodat je mee kunt zingen. [Link toevoegen, wordt nog geleverd](#)
