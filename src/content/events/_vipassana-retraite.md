---
type: event
title: Vipassana retraite "vol vreugde"
when: 14 februari - 19 februari 2026
where: Abdijhoeve Bethlehem, Doetinchem
description: Begeleiding door Chris Grijns & Ank Schravendeel | €639,- 1 persoons kamer met eigen sanitair | Met online ontmoetingen vooraf
---

## Informatie

Stichting Inzichtmeditatie organiseert een vipassana stilte retraite:

### Vol Vreugde

- **Datum:** 14 februari tot en met 19 februari 2026
- **Locatie:** Abdijhoeve Bethlehem (Slangenburg klooster), Doetinchem
- **Begeleiding:** Ank Schravendeel & Chris Grijns
- **Online ontmoetingen vooraf:** 3 dinsdagavonden (13, 27 januari en 10 februari 2026) van 19:30 - 21:00 uur

Het thema van de retraite is vreugde, je afstemmen op de natuurlijke levendigheid in jezelf. Voorafgaand aan de retraite verkennen we via online ontmoetingen vreugde in het dagelijks leven. Het idee van deze opzet is dat we elkaar en het thema al hebben leren kennen. De retraite biedt daarna verdieping door het intensieve mediteren.

Als je het woord 'vreugde' overdreven vindt op dit moment, hoef je je geen zorgen te maken. Echt gelukkige mensen zijn niet altijd gelukkig. Ze voelen zich ook verdrietig of boos.... Vreugde is een algemeen gevoel van levendigheid en welzijn.

## Online ontmoetingen

In de online ontmoetingen verkennen we alvast drie aspecten van vreugde:

1. **13 januari 2026:** Welke vormen van vreugde ken je uit eigen ervaring? Is het een rustig gevoel van tevredenheid, of juist bruisend enthousiasme? We wisselen uit over de documentaire waarin De Dalai Lama en Desmond Tutu in gesprek zijn over vreugde.

2. **27 januari 2026:** De vreugde van de motivatie van waaruit we iets zeggen of doen. En hoe we hiermee een heilzame staat van bewustzijn kunnen cultiveren. We bespreken de waarde van het formuleren van een intentie en oefenen daarmee.

3. **10 februari 2026:** Het hart openen: hoe kunnen we onszelf en de ander het goede toewensen (metta).

## Programma

De vijfdaagse retraite start op zaterdag 14 februari om 16:00 uur en eindigt op donderdagmiddag 19 februari na de lunch om 14:00 uur. Je bent zaterdag welkom vanaf 14:30 uur.

Het dagelijkse programma begint om 06:30 uur en eindigt om 21:30 uur. We beoefenen afwisselend loop- en zitmeditaties en soms mindful bewegen. Dit gebeurt steeds in blokken van 45 minuten. Er is ook een dagelijkse werkmeditatie.

Na de maaltijden zijn er periodes van "informele meditatie". Dit houdt in dat je dan je werkmeditatie, of een andere activiteit zoals wandelen, yoga, op bed liggen of douchen met aandacht uitvoert.

We vragen de deelnemers om de hele retraite aanwezig te zijn en het dagprogramma te volgen zoals aangeboden. In overleg zijn uitzonderingen mogelijk.

## Stilte

De retraite verloopt in stilte. Dat geldt ook voor de werkmeditaties, de maaltijden en de pauzes. De ervaring leert dat de stilte went, of dat je stilte als weldadig kunt gaan ervaren.

De stilte wordt dagelijks een paar keer onderbroken voor uitwisselingsgesprekken. Je kunt dan individueel of in groepjes je ervaringen delen en vragen stellen.

Er zal dagelijks begeleiding zijn bij een zitmeditatie, een loopmeditatie en een metta meditatie. Iedere avond is er een lezing over een onderwerp dat te maken heeft met 'vreugde'.

## Voor wie?

De retraite is geschikt voor mediterenden die zichzelf ruimte en tijd gunnen om het meditatieproces te laten ontvouwen. We gaan ervan uit dat je enige bekendheid hebt met de vipassana meditatiemethode, of met mindfulness.

De retraite is ook geschikt voor mensen die in opleiding zijn voor mindfulness-trainer. Deelname kan meetellen voor certificering.

## Verblijf

We verblijven in het gastenverblijf van de Sint Willibrord Abdij, een actief Benedictijner klooster. De Abdijhoeve Bethlehem is de voormalige boerderij van het klooster en dient nu als royaal gastenverblijf. De stilte en de omringende bossen ondersteunen de meditatieve sfeer.

Je verblijft in een eenpersoonskamer met eigen sanitair. De maaltijden zijn vegetarisch en we kunnen rekening houden met dieetwensen op doktersadvies.

Matten, meditatiekussens, en stoelen zijn aanwezig. Als je liever een meditatiebankje gebruikt, neem je dat zelf mee.

## Kosten en dana

De kosten voor een éénpersoonskamer bedragen €639,-.

Je kunt de betaling overmaken op:

- IBAN: NL72 TRIO 0338 4690 87
- T.n.v.: Stichting Inzichts Meditatie Halsteren
- Onder vermelding van: 'retraite Doetinchem februari 2026' + je postcode en huisnummer

De begeleiding vindt plaats op basis van dana (vrijgevigheid). De prijs dekt alleen kost en inwoning. Aan het einde van de retraite is er gelegenheid om een vrijwillige bijdrage te doneren aan de leraren.

## Contact

Voor vragen kun je contact opnemen met:

- Chris Grijns: chris.grijns@gmail.com | 06-23242364
- Ank Schravendeel: welkom@ankschravendeel.nl | 06-52624506

## Begeleiding

### Ank Schravendeel

Ank beoefent vipassana meditatie sinds 1988. Door een chronische ziekte veranderde haar beoefening naar metta meditatie, gericht op de bereidheid om je open te stellen. Door te zingen leerde ze om de vreugde van het moment, in saamhorigheid, te oefenen.

Ank is betrokken bij het Vipassana centrum in Groningen, begeleidt een sangha in Leeuwarden en is docent bij de Dhamma Verdiepings Cursus. Ze heeft werkervaring als trainer, manager en coach.

### Chris Grijns

Chris beoefent vanaf 1993 vipassana meditatie en heeft het Committed Practitioners Program afgerond van Bodhi College. Ze begeleidt in Amsterdam Noord een wekelijkse meditatiegroep, weekend retraites, langere retraites en biedt chi kung en compassietraining aan. Chris is auteur van het boek 'Adempauze, mindful aan het werk'.

Ank en Chris maken onderdeel uit van het vipassana-leraren collectief: www.vipassana.nu
