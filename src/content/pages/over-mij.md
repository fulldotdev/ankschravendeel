---
type: content
title: Over mij
seo:
  title: Over Ank Schravendeel | Meditatie Begeleider & Coach
  description: >-
    Maak kennis met Ank Schravendeel, ervaren Vipassana meditatie begeleider
    sinds 1988. Ontdek haar achtergrond in meditatie, coaching en spirituele
    begeleiding.
description: 'Wat ik belangrijk vind in het begeleiden van meditatie:'
---

# Ank Schravendeel, meditatie begeleider

Ank Schravendeel (1963) beoefent Vipassana meditatie sinds 1988. Belangrijke drijfveer voor haar spirituele ontwikkeling is de toepassing van de Dhamma, de leer van de Boeddha naar het dagelijks leven. `Hoe kun je dat leven?` Dat wat je ervaart, wat je denkt of voelt, gebruiken om gewaar zijn te leren ontwikkelen. Het oefenen van een innerlijke houding van welwillendheid en ontvankelijkheid, niet alleen op het meditatiekussen maar juist door de dag heen. Steeds opnieuw bestuderen van Aziatische en Westerse leraren geeft de mogelijkheid om de opgedane meditatie ervaring te verdiepen.

Ank leerde Vipassana van Johan Tinge, de Thaise meditatieleraar Mettavihari en Frits Koster. Vanaf 2004 verdiepte ze zich in metta meditatie bij Visu Teoh en Christina Feldman. Sinds 2010 zijn Patricia en Charles Genoud haar leraren, die Vipassana en metta meditatie combineren. Ank begeleidt retraites sinds 2007, ze liep daarvoor stage bij Frits Koster. Ze geeft regelmatig retraites samen met andere leraren, onder andere met Joost van den Heuvel Rijnders. Ze zal vanaf 2018 als docent betrokken zijn bij de Dhamma Verdiepings Cursus.

In haar werk was Ank projectleider in welzijnswerk en manager in de zorg. Ze heeft nu een eigen praktijk als coach.
