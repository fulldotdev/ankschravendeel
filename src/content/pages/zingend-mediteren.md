---
type: content
title: Zingend mediteren
description: >-
  Mediteren maakt ingetogen, zingen maakt opgetogen.
image:
  src: /images/zingen-en-mediteren.jpeg
sections:
  - src/content/blocks/events.md
seo:
  title: Zingend Mediteren | Meditatie door Zang met Ank Schravendeel
  description: >-
    Ontdek de kracht van zingend mediteren. Combineer zang en meditatie voor een
    unieke spirituele ervaring onder begeleiding van Ank Schravendeel en Arman
    Ameri.
---

# Zingend mediteren

![Zingend mediteren](/images/zingen-en-mediteren.jpeg)

Zingen verbindt hart, hoofd en lichaam. Het bevordert concentratie en is een vreugdevolle ervaring die van toegevoegde waarde is voor mediteren.

Mediteren maakt open naar binnen - dat maakt ingetogen. Door meditatie kom je in verbinding met je lichaam, het hart opent voor wat je ervaart, je wordt bewust van je ervaring. Het gaat om ontvankelijk zijn en verstillen.

Zingen brengt klank naar buiten, dat resoneert en verbindt met elkaar - dat maakt opgetogen.

Ank Schravendeel begeleidt vipassana meditatie en onderzoekt sinds 2017 manieren om zingen en mediteren te combineren. Arman Ameri Mahani is een Iraans musicus, die in India een opleiding klassieke muziek volgde (Dhrupad) en op het conservatorium in Groningen afstudeerde op meditatief zingen. Zij geven sinds het voorjaar 2024 samen dagen Zingen en mediteren.

## Wat kun je verwachten bij meditatief zingen?

Arman gebruikt klankschalen en muziek uit India (Dhrupad). In India is de bakermat van de combinatie van spiritualiteit en muziek. Klank gaat vooraf aan concepten, jouw ideeën en meningen. Het begint in stilte, met één klank. We geven expressie aan wat gehoord wil worden, zonder die concepten en meningen.

Klank resoneert. Verschillende klinkers resoneren op verschillende plekken in ons lichaam. We kunnen de trilling voelen: meer in de borst bij een "oo", of in de keel bij een "ie". De overgang van de ene toonhoogte naar een andere roept een emotie op en vertelt een verhaal. Die klankafstanden (intervallen) kunnen we ervaren. Het gaat niet om het zingen van een melodie. Het gaat om de zeggingskracht van de tonen onderling. Dat geeft vreugde en maakt opgetogen.

De klanken kunnen begeleid worden door een beweging, het bewegen van een hand, een arm, de romp. De beweging versterkt de expressie. Het lichaam raakt er ook via expressie bij betrokken, niet alleen via het resoneren, ook in het bewegen. De klank volgt de beweging, de beweging volgt de klank.

We zingen eenvoudige raga's (een improvisatie op een vijf-tonige toonladder) en mantra's (melodie met woorden die over wijsheid gaan). Arman improviseert verder op het klankbeeld van de raga. Dat kan op verschillende snaarinstrumenten. Dan kunnen we ervaren hoe de muziek ons aanraakt en aanspreekt.

Het zingen wordt afgewisseld met stilte en zitmeditatie.

### Meer informatie

- Website Arman: [https://www.meditativesoundscape.com](https://www.meditativesoundscape.com)
- Nieuwsgierig naar het verhaal van de ontdekkingstocht van Ank en Arman? Zij nemen je mee in hun verhaal in deze podcast.
- Eerder meegedaan en verder willen zingen? Een opname van een aantal mantra's, zoals die ook worden gebruikt tijdens de dagen zingen en mediteren, vind je hier (na juni 2025).

### (Jan Surrey)

Programma van een dag zingend mediteren

- Zit meditatie

- Contact maken met je lichaam, in beweging, door klank te maken en te voelen hoe dat vibreert, door het voelen van de trilling van klank schalen

- Klank maken met ondersteuning van een tanpura (Indiaas snaarinstument), luisteren, afstemmen op elkaar

- Contact maken met je eigen grondtoon en gevoel voor ritme

- Raga zingen (samen een melodie zingen, uit de klassieke Indiase muziek)

- Improvisatie, zingend en spelend

- Mantra zingen, het zingen van woorden die van betekenis voor je zijn, expressie geven aan wat waardevolle begrippen zijn (bv "Metta, karuna, mudita, uppekkha") Door het herhalen ontstaat verbondenheid

- Raga zingen
