---
title: Coaching
description: Voor wie een coach zoekt, die vanuit een boeddhistisch perspectief werkt
image:
  src: /images/coaching.jpeg
  alt: Coaching
blocks:
  - block: reviews-1
    content: |
      <h2>Wat anderen zeggen over mijn coaching</h2>
    items:
      - rating: 5
        title: mevr. H
        description: >-
          In een emotionele crisisperiode heb ik het voorrecht gehad gecoacht te
          worden door Ank. Ik kan met volle overtuiging zeggen dat dat een
          transformerende ervaring is geweest. Ik voelde me altijd op mijn gemak
          tijdens onze sessies en kon mijn diepste gevoelens en gedachten delen.
          dankzij een niet-oordelende aanwezigheid, een meelevende blik, vanuit
          een ander perspectief en vooral: door de juiste open vragen te
          stellen, kwam ik tot dieper inzicht in mezelf.
      - rating: 5
        title: Coach
        description: >-
          Wat ik bij Ank heel erg apprecieer zijn haar zacht luisterend oor en
          scherpe kijk. Zij doorziet haarfijn waar de "knobbel" zit, stelt
          precies de vragen die ertoe doen en nodigt je zo op een heel
          vriendelijke en aanmoedigende manier uit om de dingen vanuit een
          andere hoek te bekijken, die verruimend en inzichtelijk werkt. Ik voel
          veel dankbaarheid voor alle gesprekken die we hadden.
      - rating: 5
        title: Beleidsmedewerker zorg
        description: >-
          Ik heb Ank ervaren als een betrokken coach. Ank liet mij eigenaar zijn
          en blijven van mijn eigen vraag. Ze hielp me om mijn eigen antwoorden
          te vinden. Ze maakte daarbij gebruik van verschillende technieken die
          ze op de juiste momenten wist in te zetten, zoals opstellingen en
          voice dialogue. Na een aantal sessies kon ik keuzes maken waarmee ik
          weer verder kon op mijn levenspad.
seo:
  title: Coaching | Persoonlijke & Professionele Coaching door Ank Schravendeel
  description: >-
    Professionele coaching voor persoonlijke groei en ontwikkeling. Ontdek hoe
    coaching je kan helpen bij het verhelderen van je doelen en het maken van
    bewuste keuzes.
---
Coaching is gericht op verhelderen, verdiepen en versterken. Een probleem in werk of in levensloop geeft de noodzaak – en kans – om te onderzoeken wat je drijft en wat je hindert. een boeddhistische manier van kijken naar een probleem geeft ruimte en openheid: "Wat hindert, helpt"

## Wat ik belangrijk vind in mijn werk als coach:

* Openhartigheid, in contact zijn
* Ik weet niet beter wat goed is voor jou. Ik geef je de ruimte om te vertellen, zodat je dat zelf kunt ontdekken
* Wat resoneert er, wat wordt aangeraakt? Wat krijgt bestaansrecht, wat niet?

### Werkervaring

Ik werkte als manager in een verpleeghuis en werd ziek. Een wisseling van perspectief, van leidinggevende naar patiënt. Ik moest leren omgaan met verlies en rouw en een andere werkinvulling vinden. Dat was de aanleiding om een coaching opleiding te volgen. Daarvoor werkte ik als trainer, project coördinator en manager in een verpleeghuis.

Ik deed nascholing bij het Hellinger Insittuut (systemisch werk), over Voice Dialogue en Interventiekunde.

## Wat gebeurt er in een coachingstraject?

In een coachtraject zoek je uit wat voor jou een situatie tot een probleem maakt. Welke innerlijke overtuiging heb je? Beperkt die je of ondersteunt die je? En als die je beperkt: waar is dat goed voor?

Welke emoties maken de situatie zwaar, hoe kun je daar contact mee maken? Wat zijn de gevolgen daarvan voor wat je doet of niet doet? Wat kies je?

Als coach kan ik je ondersteunen bij het verhelderen en verlichten van een probleem. Jij krijgt zicht op je keuzemogelijkheden. De verantwoordelijkheid voor een keuze ligt bij jou.

We gebruiken hulpmiddelen of oefeningen die passen bij jouw stijl van leren. Ik werk met oefeningen vanuit systemisch werk, Voice Dialogue en uit Interventiekunde.

## Zakelijke informatie

Een coachingstraject bestaat uit 5 tot 10 sessies, afhankelijk van je vraag.

Een kennismakingsgesprek is kosteloos. Een individuele sessie (anderhalf uur) kost € 85,-.

Ank Schravendeel Coaching Praktijk is ingeschreven bij de Kamer van Koophandel te Groningen onder nummer 30193170.