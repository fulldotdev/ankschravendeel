---
type: page
title: Coaching
image:
  src: "/images/placeholder.webp"
sections:
  - type: reviews
    title: "Reacties van klanten"
    reviews:
      - casemanager
      - zaakvoerder
---

# Coaching

Coaching is gericht op verhelderen, verdiepen en versterken. Een probleem in werk of in levensloop geeft de noodzaak – en kans – om te onderzoeken wat je drijft en wat je hindert. Een beweging naar binnen te maken, zicht te krijgen op het eigene, het menselijke. Wat uitsteekt geeft reliëf en geeft de kans om bewust een richting te kiezen, een besluit te nemen en in actie te komen.

- Als coach ben ik dom: ik weet het niet beter dan de coachee.
- Als coach ben ik lui: ik doe het werk niet voor een coachee.
- Als coach eet ik uit niemands hand: het belang van de coachee is uitgangspunt, niet het belang van anderen die belang hebben bij de keuzes van de coachee.

We weten wel wat goed is, maar doen het niet. Wat speelt dan?
Wie bewijs je daarmee een dienst?

## Hoe?

In een coachtraject zoek je uit wat voor jou een situatie tot een probleem maakt.
Welke innerlijke overtuiging heb je? Beperkt die je of ondersteunt die je? En als die je beperkt: waar is dat goed voor?

Welke emoties maken de situatie zwaar, hoe kun je daar contact mee maken?
Wat zijn de gevolgen daarvan voor wat je doet of niet doet? Wat kies je?
Als coach kan ik je ondersteunen bij het verhelderen en verlichten van een probleem. Jij krijgt zicht op je keuzemogelijkheden. De verantwoordelijkheid voor een keuze ligt bij jou.

We gebruiken hulpmiddelen of oefeningen die passen bij jouw stijl van leren. Ik werk met oefeningen vanuit systemisch werk, Voice Dialogue en Interventiekunde.

## Zakelijke informatie

Een coachingstraject bestaat uit 5 tot 10 sessies, afhankelijk van je vraag.

Een kennismakingsgesprek is kosteloos. Een individuele sessie (anderhalf uur) kost € 80,-.

Ank Schravendeel Coaching Praktijk is ingeschreven bij de Kamer van Koophandel te Leeuwarden onder nummer 04081245.
