---
type: content
title: Meditatie
image:
  src: /images/placeholder.webp
sections:
  - src/content/blocks/events.md
seo:
  title: Vipassana Meditatie | Leer Mediteren met Ank Schravendeel
  description: >-
    Ontdek Vipassana meditatie en leer gewaar zijn van je ervaringen.
    Professionele begeleiding in meditatie voor innerlijke rust en persoonlijke
    groei.
description: '"Wat je ervoor nodig hebt, krijg je door het te doen"'
---
# Vipassana meditatie

De kern van Vipassana meditatie is opmerkzaam zijn. Weten wat we ervaren. Gewaar zijn van wat we in ons lichaam voelen, wat we denken en wat we voelen. Die simpele menselijke ervaringen leren gebruiken om ze te herkennen. En dat steeds opnieuw toepassen.

Mediteren is ervarings leren, we leren het door het te doen. We hoeven onszelf niet te forceren, we hoeven niet aan bepaalde eisen te voldoen. We oefenen vanuit een innerlijke houding van nieuwsgierig zijn en met belangstelling volgen. Zo leren we te nemen wat er komt en dat te laten zoals het gaat. We kunnen voldoening vinden in het feit dat we opmerkzaam kunnen zijn. We hoeven geen Boeddhist te zijn of te worden, om de vruchten te plukken van mediteren. 

Mediteren helpt ons om in contact te zijn, met onszelf en met anderen. We herkennen onze eigen en andermans reacties, dat verruimt onze medemenselijkheid. Mediteren is niet een hobby die los staat van de rest van ons leven, het be√Ønvloedt hoe we over anderen denken, wat we zeggen  en hoe we met elkaar omgaan.

Vipassana meditatie heeft haar wortels in het Boeddhisme, zoals dat wordt beoefend in Birma, Thailand en Sri Lanka( Theravada). Hoe kan het verhaal van de Boeddha, van 2500 jaar geleden, ons nu inspireren? Zijn queeste was: hoe kan ik blijvend gelukkig zijn? Hij herkende hoe je geest de gewoonte heeft om bevangen te raken door wat je ervaart. Dat geeft stress. Door te mediteren ervaren we een andere invalshoek. Gewaar zijn geeft ruimte om dat wat we beleven te herkennen, toe te laten en te onderzoeken. Dat is de kern van de leer van de Boeddha. Door te mediteren leren we onze geest kennen, trainen en berijden.



Andere plek: privacy en aansprakelijkheid

Ik onderschrijf de Ethische code van de Stichting Inzicht Meditatie (zie simsara.nl)

Ik maak deel uit van een collectief van retraite begeleiders, die met elkaar intervisie verzorgen. Zie vipassana.nu

Ik geef supervisie aan begeleiders van meditatie activiteiten





