---
type: content
title: Meditatie retraite
image:
  src: /images/placeholder.webp
sections:
  - src/content/blocks/events.md
seo:
  title: Meditatie Retraite | Verdiep je Meditatie met Ank Schravendeel
  description: >-
    Ervaar de kracht van stilte tijdens onze meditatie retraites. Leer mediteren
    in een rustige omgeving met professionele begeleiding en verdiep je
    spirituele reis.
description: >-
  Wat ik belangrijk vind Is meditatie begeleider:                           -
  walk your talk, talk your walk" het belichamen wat je wilt overbrengen.      -
  betrouwbaar zijn, je kunt iets leren als het veilig is.                     -
  vrijgevigheid, de vreugde van het delen van mijn ervaring en energie.     -
  deelnemers leren van perspectief te
  wisselen.                                                                 
  Voor wie?                                                                Voor
  mediterenden die hun ervaring willen
  verdiepen.                                  Voor deelnemers die denken dat ze
  niet op retraite kunnen in verband met fysieke beperkingen.                   
  Voor deelnemers die wel zijn begonnen, maar nog niet een stap verder gaan op
  hun spirituele pad
---
# Op retraite

Mediteren leer je door het te doen. Door het langer achter elkaar te doen, door op retraite te gaan, verdiep je het meditatieproces. Tijdens een hele dag, een weekend of een week samen mediteren worden ook je dagelijkse bezigheden deel van je meditatie. De retraites zijn in stilte. Door niet met elkaar te praten heb je de mogelijkheid om je gewoontes van vooruit denken, beoordelen, iets willen bereiken of veranderen te leren zien. Het is een grote investering en het geeft je de kans om veel over jezelf te leren.

Als je een mindfulness training hebt gevolgd en je meditatieproces wilt verdiepen en samen verder wilt oefenen kun je prima aansluiten. De retraites van 5 of 10 dagen voldoen aan de criteria tot lidmaatschap en bijscholingen eisen van de VMBN.

## Programma

Een dagprogramma begint 's morgen s om 6 uur, om 6.30 is er gelegenheid om yoga te doen of loopmeditatie. Om 7.15 gaan we samen zit meditatie doen. Om 8 uur ontbijten. Na iedere maaltijd is er een periode van informele meditatie, één keer per dag heb je werkmeditatie (bijvoorbeeld afwassen of stofzuigen) in die periode kun je ook een dutje doen, een wandeling maken, of lichaamsoefeningen doen die helpen om te ontspannen. Om 9.30 gaan we verder met een formeel programma van 45 minuten lopen en zitten, tot de volgende maaltijd om 13 uur, na de informele meditatie weer lopen en zitten tot het avondeten, de dag door tot 21.30 uur. De tijden van de zit en loopmeditatie kunnen worden aangepast aan de persoonlijke situatie. Een hele dag door oefenen geeft de mogelijkheid om ook bij dagelijkse activiteiten gewaar te zijn, door te gaan met oefenen ook als je een douche neemt, of je eten opschept. Een oefening om present te zijn, om wat je ervaart te beleven en te weten.

Door de dag zijn er een begeleide zit en loop meditatie. Er is de gelegenheid voor een uitwisselingsgesprek met de retraite begeleiders, individueel of in een groep. In zo'n gesprek leer je herkennen welke ervaringen mogen zijn zoals ze zijn en welke niet. In de avond wordt een lezing gegeven en wordt er gechant.
