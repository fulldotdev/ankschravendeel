---
type: page
title: Retraite
image:
  src: "/images/placeholder.webp"
sections:
  - type: locations
    align: center
    title: "Wat er gepland staat"
    description: "Lorem ipsum dolor sit amet, consectetur adipiscing elit. Sed do eiusmod tempor incididunt ut labore et dolore magna aliqua."
    locations:
      - agenda/event-1
      - agenda/event-1
      - agenda/event-1
      - agenda/event-1
---

# Op retraite

Mediteren leer je door het te doen. Door het langer achter elkaar te doen, door op retraite te gaan, verdiep je het meditatieproces. Tijdens een hele dag, een weekend of een week samen mediteren worden ook je dagelijkse bezigheden deel van je meditatie. De retraites zijn in stilte. Door niet met elkaar te praten heb je de mogelijkheid om je gewoontes van vooruit denken, beoordelen, iets willen bereiken of veranderen te leren zien. Het is een grote investering en het geeft je de kans om veel over jezelf te leren.

Als je een mindfulness training hebt gevolgd en je meditatieproces wilt verdiepen en samen verder wilt oefenen kun je prima aansluiten.

## Leefregels

Het Boeddhisme kent 5 leefregels, die je manier van leven met je meditatiepraktijk verbinden. Die leefregels zijn bij een retraite het kader om veiligheid en vertrouwen te waarborgen. Het gaat om het volgende:

Ik onderneem de training om niet te doden en levende wezens te respecteren
Ik onderneem de training om niet te stelen, niet te nemen wat niet gegeven is
Ik onderneem de training me seksueel niet te misdragen
Ik onderneem de training om niet te liegen
Ik onderneem de training om geen middelen te gebruiken die de geest benevelen, zoals alcohol en drugs.

## Programma

Een dagprogramma begint ’s morgen s om 6 uur, om 6.30 is er gelegenheid om yoga te doen of loopmeditatie. Om 7.15 gaan we samen zit meditatie doen. Om 8 uur ontbijten. Na iedere maaltijd is er een periode van informele meditatie, één keer per dag heb je werkmeditatie (bijvoorbeeld afwassen of stofzuigen) in die periode kun je ook een dutje doen, een wandeling maken, of lichaamsoefeningen doen die helpen om te ontspannen. Om 9.30 gaan we verder met een formeel programma van 45 minuten lopen en zitten, tot de volgende maaltijd om 13 uur, na de informele meditatie weer lopen en zitten tot het avondeten, de dag door tot 21.30 uur. De tijden van de zit en loopmeditatie kunnen worden aangepast aan de persoonlijke situatie. Een hele dag door oefenen geeft de mogelijkheid om ook bij dagelijkse activiteiten gewaar te zijn, door te gaan met oefenen ook als je een douche neemt, of je eten opschept. Een oefening om present te zijn, om wat je ervaart te beleven en te weten.

Door de dag zijn er een begeleide zit en loop meditatie. Er is de gelegenheid voor een uitwisselingsgesprek met de retraite begeleiders, individueel of in een groep. In zo’n gesprek leer je herkennen welke ervaringen mogen zijn zoals ze zijn en welke niet. In de avond wordt een lezing gegeven en wordt er gechant.
