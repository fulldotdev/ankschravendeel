---
title: Dhamma Verdiepings Cursus
description: >-
  Ik ben betrokken als kerndocent bij de Dhamma Verdiepings Cursus. De cursus
  bestaat uit 8 weekeinden, over twee jaar
image:
  src:
  alt: Dhamma Verdiepings Cursus, je kunt je opgeven voor de volgende reeks
published: 2025-06-04T12:00:00Z
---
# Dhamma Verdiepings Cursus (DVC)

#### Je kunt je opgeven voor de nieuwe groep

#### start in september 2026

&nbsp;

##### **WAAROM DEELNEMEN AAN DE DHAMMA VERDIEPING CURSUS?**

Tijdens retraites proef je al iets van de rijkdom van de Dhamma—genoeg om nieuwsgierig te worden en verder te willen onderzoeken. In de **Dhamma Verdieping Cursus (DVC)** krijg je precies die verdieping: een helder overzicht van de belangrijkste leerstukken, hun samenhang en hun praktische waarde in je dagelijks leven.

We duiken in de klassieke vipassanā-beoefening, geplaatst binnen de *satipatthāna sutta en de vier Edele Waarheden*, en je leert hoe je sutta’s kunt lezen en verweven met zowel je formele meditatie als de andere 23 uur van je dag. Want: **alles is beoefening**.

De DVC is méér dan studeren. Het is een plek waar je samen oefent, onderzoekt, vragen stelt, inzichten deelt en Dhamma-vreugde ervaart. Je leert in kleine huiswerkgroepen, tijdens weekenden vol uitwisseling en in tussentijdse online bijeenkomsten. Zo groeit er vanzelf een netwerk van Dhamma-vriendschappen, waarin inclusiviteit en diversiteit centraal staan.

De cursus duurt twee jaar en vormt een persoonlijke én gezamenlijke spirituele reis. Je kunt je aanmelden als je voldoende meditatie- of retraite-ervaring hebt en bereid bent open en gemotiveerd mee te doen—zodat theorie en persoonlijke ervaring elkaar wederzijds verdiepen.

De DVC wordt georganiseerd door de Stichting Inzicht Meditatie (SIM). De vaste docenten zijn **Michael Verlouw, Ank Schravendeel, Frits Koster en Joost van den Heuvel Rijnders**.

De aanmelding voor de elfde leergang is geopend; alle praktische informatie en het aanmeldformulier vind je op [DVC - Home - SIMsara](https://simsara.nl/dvc_paginas/dvc/dvc-home/).. De nieuwe groep start in **september 2026**. Uiterlijk eind maart hoor je of je kunt deelnemen.

Heb je vragen? Neem gerust contact op.<br>En nog leuker: deelnemers uit de huidige DVC delen graag hun eigen ervaringen—over de huiswerkgroepen, de weekenden, wat het hen brengt in meditatie én in hun leven. Wil je met iemand spreken? Stuur dan een mail naar [dvc@simsara.nl](mailto:dvc@simsara.nl) en we brengen je in contact.

**Ga je mee op deze verdiepende reis?**

&nbsp;